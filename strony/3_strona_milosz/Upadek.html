<html lang="pl">
<head>
 <meta charset="utf-8">
<title>Upadek</title>
<meta name="description" content="Upadek">
<meta name="keywords" content="Czesław Miłosz">
<meta name="author" content="Igor Enerlich">
</head>
<p><strong>Upadek</strong></p>
<p>
Śmierć człowieka jest jak upadek państwa potężnego, 
Które miało bitne armie, wodzów i proroków, 
I porty bogate, i na wszystkich morzach okręty, 
A teraz nie przyjdzie nikomu z pomocą, z nikim nie zawrze przymierzy, 
</p>
<p>
Bo miasta jego puste, ludność w rozproszeniu, 
Oset porósł jego ziemie kiedyś dającą urodzaj, 
Jego powołanie zapomniane, język utracony, 
Dialekt wioski gdzieś daleko w niedostępnych górach.
</p>

<a href="index.html">Powrót do strony głównej</a>


</body>
</html>