<html lang="pl">
<head>
 <meta charset="utf-8">
<title>W mojej ojczyźnie</title>
<meta name="description" content="Ojczyzna">
<meta name="keywords" content="Czesław Miłosz">
<meta name="author" content="Igor Enerlich">
</head>
<p><strong>W mojej ojczyźnie</strong></p>
<p>
W mojej ojczyźnie, do której nie wrócę,
Jest takie leśne jezioro ogromne,
Chmury szerokie, rozdarte, cudowne
Pamiętam, kiedy wzrok za siebie rzucę.
</p>
<p>
I płytkich wód szept w jakimś mroku ciemnym,
I dno, na którym są trawy cierniste,
Mew czarnych krzyk, zachodów zimnych czerwień,
Cyranek świsty w górze porywiste.
</p>
<p>
Śpi w niebie moim to jezioro cierni.
Pochylam się i widzę tam na dnie
Blask mego życia. I to, co straszy mnie,
Jest tam, nim śmierć mój kształt na wieki spełni.
</p>

<a href="index.html">Powrót do strony głównej</a>


</body>
</html>