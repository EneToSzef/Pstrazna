<!doctype html>
<html lang="pl">
<head>
<meta charset="utf-8">
<link rel="stylesheet" href="style.css">
<title>Parafia</title>
</head>

<body>

<div class="top">
<h1>Parafia</h1>
</div>

<div class="menu">
<a href="index.html">Strona Główna</a> | <a href="pstrazna.html">Galeria Zdjęć</a> | <a href="Dane.html">Dane statystyczne</a> | <a href="Parafia.html">Parafia</a>
</div>

<h2>Parafia w Pstrążnej</h2>

<p>Powstanie parafii nastąpiło prawdopodobnie w połowie XIII w. (podobnie jak w Lyskach). W pierwszym historycznym zapisie z roku 1335 istniał tu już kościół parafialny. W 1341 r. poświęcono nowy kościół, który przetrwał do 1679 r. W 1684 r. zbudowano drewniany kościół, rozebrany w 1903 r.
</p>
<p>
Obecny kościół parafialny pw. św. Mikołaja został zbudowany w 1905 r. Marcin Schultz wówczas na rzecz budującego się nowego kościoła zapisał 6 ha ziemi i gotówkę w wys. 8 000 złotych marek. Jest to świątynia murowana, neoromańska, orientowana, jednonawowa z transeptem, od wsch. półkolista absyda. Przy transeptach półkoliste absydy. Od zach. czworoboczna, trójkondygnacyjna wieża, w dolnej części poszerzona, ujęta kolistymi klatkami schodów na chór muzyczny. Nad nawą czworoboczna wieżyczka sygnaturki, z latarnią i hełmem ostrosłupowym. Ściany oszkarpowane, w górnej części potynkowane, z ceglastymi fryzami arkadkowymi. Okna trójdzielne z półkolistymi obramieniami. W wieży biforium. Portal półkolisty, flankowany kolumnami kompozytowymi. Dach dwuspadowy, kryty dachówką. Hełm wieży otrosłupowy, kryty blachą. Nad absydami daszki pokryte blachą. W transepcie ołtarze neobarokowe. Chrzcielnica kamienna, polichromowana z XVIII w. Kropielnica kamienna, w bocznej kruchcie z XVII w. Na konsolach w absydzie i w transepcie figury z dawnego kościoła, m.in. Matki Boskiej z Dzieciątkiem i św. Jana Ewangelisty XVII w. Chór muzyczny wsparty na kolumnach, organy z końca XIX w. W kruchcie tablica upamiętniająca ofiary ostatniej wojny.
</p>
<p>
Do parafii Pstrążna należały: Pstrążna, Dzimierz, Żytna, Łańce, Rzuchów, Pstrążna – Podlesie i Czernica.
</p>
<p>
Cmentarz znajduje się wokół kościoła – powierzchnia ok. 2 ha, uporządkowany w latach 1990 – 1993. Najstarsze nagrobki pochodzą z początku XX w. Na zach. od kruchty usytuowany jest nagrobek ks. Józefa Marcinka (1835 r.). Obmurówka z poziomą metalową płytą inskrypcyjną w języku polskim. Krzyż metalowy opleciony metalowym wężem.
</p>
<h3><strong>Inne obiekty w Parafii</strong></h3>

<li>
Na wsch. od kościoła stoi kamienny krzyż „Boża Męka”, postawiony w 1884 r. z fundacji Jana i Barbary Świerczek. Postument wysmukły, prostopadłościenny, dwukondygnacyjny, z gzymsami. W górnej części trójlistnie zamknięta wnęka z figurką Matki Boskiej Bolesnej. Sam krzyż prosty, postawiony prawdopodobnie po 1945 r.
</li>
<li>
W murowane ogrodzenie, zbudowane równocześnie z kościołem (ok. 1905 r.), wkomponowane są trzy kapliczki. Dwie z nich znajdują się na płn. i płd. od kościoła, murowane, otynkowane, z ceglaną dekoracją, otwarte w formie stlli zwieńczonych trójkątnie, ujętych słupkami. Trzecia kapliczka, w ogrodzeniu na pn.-zach. od kościoła, przy ulicy, zbudowana z cegły, otynkowana, z ceglaną dekoracją, na planie półkola. Od frontu półkoliście zamknięta, przeszklona wnęka figurą Matki Boskiej z Dzieciątkiem.
</li>
<li>
Na wschód od kościoła znajduje się Grota Matki Boskiej Fatimskiej, murowana z kamienia, obrośnięta kwitnącym okazem bluszczu.
</li>
<li>
Przy ul. Morcinka 16 w ogrodzeniu posesji usytuowana jest kapliczka, zbudowana ok. 1900 r., odnowiona w 1992 r. We wnęce figurka św. Urbana.
</li>
<li>
Za zabudowaniami przy ul. Czernickiej, na skraju pól, stoi kamienny krzyż „Boża Męka” postawiony w 1902 r. W ostrołukowej wnęce figurka Matki Boskiej Bolesnej.
</li>
<li>
Inny krzyż, stoi na zakolu drogi w kierunku Dzimierza, postawiony ok. 1950 r.
</li>
<li>
Na skarpie drogi w kierunku Dzimierza usytuowany jest Pomnik Powstańczy.
</li>
<li>
Na cmentarzu przed kościołem rośnie okazały dąb szypułkowy – Pomnik przyrody, obw. 550 cm, wys. ok. 24 m (nr rejestru 28/KAT).
</li>

<div class="footer">
Strona o miejscowości | Igor Enerlich 2cT-1
</div>

</body>

</html>