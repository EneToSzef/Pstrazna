<!doctype html>
<html lang="pl">
<head>
<meta charset="utf-8">
<link rel="stylesheet" href="style.css">
<title>Dane statystyczne</title>
</head>

<body>

<div class="top">
<h1>Dane statystyczne</h1>
</div>

<div class="menu">
<a href="index.html">Strona Główna</a> | <a href="pstrazna.html">Galeria Zdjęć</a> | <a href="Dane.html">Dane statystyczne</a> | <a href="Parafia.html">Parafia</a>
</div>

<h2>Dane statystyczne Pstrążnej</h2>

<p>Pstrążna w roku 1861 liczyła 274 mieszkańców. Zabudowę stanowiło 34 głównie drewnianych budynków mieszkalnych oraz 40 budynków gospodarskich. Żywy inwentarz przedstawiał się: 19 koni, 58 szt. bydła rogatego, świń 33, 53 owce oraz 2 kozy. Dworskie pola liczyły 943 morgi, chłopskie 390 mórg (było to już po uwłaszczeniu).
</p>
<p>
Wieś opłacała następujące rodzaje podatków: od budynków – 4 talary, gruntowy – 78 talary, przemysłowy – 22 talary oraz klasyfikacyjny – 103 talary. Podatek przemysłowy pobierano od rzemieślników, sklepikarzy oraz młynarzy.
</p>
<p>
Istniały też dwa młyny napędzane wodą z koryta rzeczki Suminki. Ich właścicielami byli Jęczmionka, a następnie Utrata (młyn ten istniał obok drogi z Pstrążnej do Rzuchowa) oraz Joan, a po nim przejął go Sitek, ten zaś młyn umiejscowiony był u styku wioski Dzimierz nad Suminką.
</p>
<p>
Ludność utrzymywała się głównie z uprawy roli, przekształcając się w części wraz z rozwojem kopalń i przemysłu w górników i rzemieślników.
</p>
<p>
Kolejny spis urzędowy z 1910 r. wykazał w Pstrążnej 492 mieszkańców.
</p>
<p>
Rozwinięty ruch POW i powstańczy przeprowadził potyczki w czasie I i II powstania śląskiego. Wybitni organizatorzy tego ruchu: Emanuel Szymera, Franciszek Staniczek, Józef Depta, zaś aktywnym działaczem Katolickiego Związku Zawodowego na kopalni „Anna” w Pszowie był Teodor Staniczek. 9 kompanię V Powstańczego Pułku Rybnickiego wystawiła parafia Pstrążna i wioski przynależne do parafii Pstrążna. Dowódcą kompanii był Emanuel Szymera. Kompania ta 3 maja 1921 r. opanowała miejscowość i udała się na front. Powrót 9 kompanii z III powstania śląskiego upamiętnia tablica umiejscowiona przed wioską od strony Dzimierza.
</p>
<p>
Podczas Plebiscytu do głosowania było uprawnionych w Pstrążnej 278 osób, w tym przywiezionych emigrantów 62. Opowiedziało się za przyłączeniem Śląska do Polski 165, do Niemiec 107.
</p>
<p>
W okresie międzywojennym Naczelnikiem Gminy Pstrążna był Karol Porwoł. W tym czasie wybudowana została droga bita Dzimierz – Pstrążna – Rzuchów. Z polskich organizacji działały tu: Związek Powstańców Śląskich, Towarzystwo Matek Polek i Młodych Polek oraz mniejszościowe organizacje niemieckie.
</p>
<p>
W czasie okupacji Naczelnikiem Gminy był Mika Wilhelm, zaś Ortsgrupenleitrem Eugeniusz Gentner – rodowity Niemiec. Na tablicy pamiątkowej w miejscowym kościele parafialnym jest wykaz osób, które poniosły śmierć w obozach koncentracyjnych jak i też z rąk żołnierzy radzieckich.
</p>
<p>
Inwestycje w wiosce w latach 1945 – 1993:
</p>

<li>
wybudowanie wodociągu wiejskiego,
</li>
<li>
remont dachu i zewnętrznej elewacji kościoła,
</li>
<li>
1966 – 1969 r. wybudowanie nowej szkoły podstawowej (obecnie Szkoła Podstawowa im. Kazimierza Wielkiego),
</li>
<li>
wybudowanie przez GS piekarni, pawilonu sklepowego, magazynów, warsztatu mechanicznego i punktu skupu żywca,
</li>
<li>
nałożenie nawierzchni asfaltowej na przelotową drogę z Dzimierza w kierunku Rzuchowa,
</li>
<li>
wyasfaltowanie dróg bocznych w obrębie wioski,
</li>
<li>
wybudowanie nowej drogi asfaltowej w kierunku Łańc,
</li>
<li>
wybudowanie boiska sportowego,
</li>
<li>
powstanie Spółdzielni Produkcyjnej,
</li>
<li>
wybudowanie budynku wraz z zapleczem technicznym Kółka Rolniczego,
</li>
<li>
objęcie wsi komunikacją PKS z dwoma przystankami.
</li>

<div class="footer">
Strona o miejscowości | Igor Enerlich 2cT-1
</div>

</body>

</html>